\chapter{Paralelizace}

Buď $ A $ celočíselná matice $ n \times m $ a předpokládejme, že $ n \leq m $.
Rovněž můžeme předpokládat, že $ n > 1 $. V opačném případě je výpočet Smithova
normálního tvaru triviální.
Z Hadamardovy nerovnosti (pro bližší informace čtenáře odkazujeme na publikaci
\cite{Hadamard}) plyne, že pro libovolný minor $ h $ matice $ A $
platí $ h \leq (n^{1/2} \Vert A \Vert )^n $, kde
$ \Vert A \Vert = max \{ |a^i_j| \} $. Z článku \cite{Had_tight} plyne, že
Hadamardův odhad je poněkud pesimistický a v případě náhodných matic vychází
determinant v průměru menší, přesto však tento odhad dává tušit, že
se v případě počítačové implementace algoritmu pro výpočet Smithova normálního
tvaru můžeme poměrně rychle dostat do problémů s kapacitou celočíselných typů.

Tento problém můžeme řešit knihovnami pro reprezentaci celých čísel libovolné
bitové délky. Nicméně efektivita takového řešení už není ideální. 
Bylo by tedy vhodné, kdybychom mohli celý výpočet
rozložit na více částí, pro které už by nebylo problém spočítat výsledek pomocí
standardní 32bitové aritmetiky, a následně všechny částečné výsledky spojit
do hledaného Smithova normálního tvaru. Toho můžeme dosáhnout pomocí Čínské
zbytkové věty.


\begin{vet}[Čínská zbytková věta] \label{Chin_Rem}
Mějme kladná celá čísla $ m_1,\dots,m_k $, která jsou po dvou nesoudělná. Pak
pro libovolnou posloupnost celých čísel $ a_1,\dots,a_k $ existuje celé
číslo $ x $, které je řešením následující soustavy kongruencí.

\begin{equation}
    \begin{aligned} \label{congrs}
        x &\equiv a_1 \pmod{m_1}                   \\
        x &\equiv a_2 \pmod{m_2}                   \\
          &\mathrel{\makebox[\widthof{=}]{\vdots}}  \\
        x &\equiv a_k \pmod{m_k}                   \\
    \end{aligned}
\end{equation}
%
Navíc pro libovolná dvě řešení $ x_1, x_2 $ uvedené soustavy platí
$ x_1 \equiv x_2 \pmod{m_1 m_2 \cdots m_k} $  .
\end{vet}

\begin{proof}
Zaměřme svou pozornost nejprve na existenci řešení. Označme
$ \mu = m_1 m_2 \cdots m_k $. Pak zřejmě pro každé $ i \in \{1,\dots,k\} $
platí $ \gcd(m_i, \mu / m_i) = 1 $, protože $ m_i $ jsou po dvou nesoudělná.
Díky tomu můžeme pomocí rozšířeného Euklidova algoritmu najít celá čísla
$ s_i, t_i $ taková, že $ s_i m_i + t_i \frac{\mu}{m_i} = 1 $. Nyní označme
$ d_i = t_i \frac{\mu}{m_i} $. Z toho plyne rovnost $ s_i m_i + d_i = 1 $ a
\begin{align*}
d_i \equiv
\left\{
  \begin{array}{lr}
    1 \pmod{ m_j } & : j = i \\
    0 \pmod{ m_j }  & : j \neq i
  \end{array}
\right.
\end{align*}
Skutečně, pokud $ j = i $, tak dostáváme
$ 1 \equiv s_i m_i + d_i \equiv d_i \pmod{m_i} $. Pokud naopak $ j \neq i $, pak
zřejmě $ m_j \mid d_i $, a proto bude $ d_i $ kongruentní s nulou modulo $ m_j $.

Položme $ x = \sum\limits_{i = 1}^{k} a_i d_i $. Pak díky výše uvedené
vlastnosti $ d_i $ bude $ x $ řešením soustavy \eqref{congrs}.

Nechť $ x_1, x_2 \in \Zbb $ jsou dvě libovolná řešení soustavy \eqref{congrs}.
Pak ale $ x_1 \equiv x_2 \pmod{m_i} $, což implikuje $ m_i \mid x_1 - x_2 $.
Protože $ m_i $ jsou po dvou nesoudělná, tak z předchozí implikace dále plyne, že
$ x_1 - x_2 $ bude dělitelné také součinem všech $ m_i $, tedy
$ \mu \mid x_1 - x_2 $. To je ale ekvivalentní tomu, že
$ x_1 \equiv x_2 \pmod{\mu} $, a důkaz je hotov.
\end{proof}

\begin{dus} \label{Chin_Rem_Iso}
Mějme kladné číslo $ \mu $ s faktorizací $ \mu = p_1^{r_1} \cdots p_k^{r_k}$. Pak
existuje izomorfismus okruhů
$ \Zbb / \mu \Zbb \cong \Zbb / p_1^{r_1} \Zbb \times \cdots \times \Zbb / p_k^{r_k} \Zbb $.
\end{dus}
\begin{proof}
Uvažme zobrazení
$ \varphi : \Zbb / \mu \Zbb \rightarrow \Zbb / p_1^{r_1} \Zbb \times \cdots \Zbb / p_k^{r_k} \Zbb $
definované jako $ \varphi([x]_m) = ([x]_{p_1^{r_1}},\dots, [x]_{p_k^{r_k}}) $.
Ukážeme, že takto definované zobrazení je izomorfismem okruhů.

Mějme libovolný prvek
$ a = ([a_1]_{p_1^{r_1}},\dots, [a_k]_{p_k^{r_k}}) \in \Zbb / p_1^{r_1} \Zbb \times \cdots \Zbb / p_k^{r_k} \Zbb $.
Pak podle věty \ref{Chin_Rem} můžeme nalézt takové $ x \in \Zbb $, že
%
\begin{equation*}
    \begin{aligned}
        x &\equiv a_1 \pmod{p_1^{r_1}}              \\
          &\mathrel{\makebox[\widthof{=}]{\vdots}}  \\
        x &\equiv a_k \pmod{p_k^{r_k}}.           \\
    \end{aligned}
\end{equation*}
%
Pak ale $ \varphi([x]_m) = a $, z čehož plyne, že $ \varphi $ je surjektivní.

Mějme $ x, y \in \Zbb / \mu \Zbb $ libovolná a předpokládejme
$ \varphi(x) = \varphi(y) $. Pak ale z věty \ref{Chin_Rem} plyne, že
$ x \equiv y \pmod{\mu} $. $ \varphi $ je proto injekce a díky předchozímu
odstavci také bijekce.

Nakonec ještě ověříme, že se skutečně jedná o homomorfismus okruhů.
Mějme $ x, y \in \Zbb / \mu \Zbb $ libovolné. Pak
%
\begin{align*}
    \varphi(x + y) &= ([x + y]_{p_1^{r_1}},\dots, [x + y]_{p_k^{r_k}})  \\
                   &= ([x]_{p_1^{r_1}} + [y]_{p_1^{r_1}},\dots, [x]_{p_k^{r_k}} + [y]_{p_k^{r_k}})  \\
                   &= ([x]_{p_1^{r_1}},\dots, [x]_{p_k^{r_k}}) + ([y]_{p_1^{r_1}},\dots, [y]_{p_k^{r_k}}) \\
                   &= \varphi(x) + \varphi(y).
\end{align*}
%
Platnost rovnosti $ \varphi(x \cdot y) = \varphi(x) \cdot \varphi(y) $ se ověří
analogicky. Zobrazení $ \varphi $ je tedy skutečně izomorfismus okruhů a zkoumané
prostory jsou proto izomorfní.
\end{proof}

Předpokládejme, že chceme provádět sérii výpočtů (sčítání, odčítání,
násobení) nad celými čísly a jsme dopředu schopni omezit všechny mezivýsledky 
nějakým číslem $ \gamma $. Toto omezení je dáno na velikost, tedy absolutní 
hodnotu mezivýsledků. Proto abychom mohli všechny mezivýsledky jednoznačně 
reprezentovat v okruhu $ \Zbb / \mu \Zbb $, musíme zvolit $ \mu $ tak, aby 
platilo $ \mu > 2 \gamma + 1 $. Pak všechny výpočty můžeme ekvivalentně provádět 
v okruhu $ \Zbb / \mu \Zbb $ s třídami, které v každém okamžiku výpočtu díky 
volbě $ \mu $ jednoznačně odpovídají mezivýsledkům v okruhu celých čísel.
Z důsledku \ref{Chin_Rem_Iso} navíc plyne, že stejně tak můžeme výpočty provést
paralelně modulo prvočíselné faktory $ \mu $. V praxi $ \mu $ obvykle získáme tak,
že postupně přidáváme prvočísla, dokud jejich součin není dostatečně velký.
Pak použijeme zobrazení $ \varphi $ z důkazu důsledku \ref{Chin_Rem_Iso},
čímž získáme výchozí reprezentanty v jednotlivých činitelích $ \Zbb / p_i \Zbb $.
Nyní můžeme veškeré operace aplikovat paralelně, a konečně pomocí konstrukce 
uvedené v důkazu věty \ref{Chin_Rem} spojíme částečné výsledky a obdržíme 
výsledek původní úlohy.




\section{Výběr prvočísel}
Předpokládejme, že máme k dispozici odhad $ \gamma $, který omezuje všechny
prvky matic vznikajících v průběhu výpočtu Smithova normálního tvaru. 
Abychom mohli jednoznačně reprezentovat všechny mezivýsledky zvolíme 
$ \eta = 2 \gamma + 1 $ (tuto volbu ještě řádně zdůvodníme v sekci 4.3).  
Naším cílem bude najít prvočísla $ p_1,\dots, p_k $ tak, aby 
$ \eta < p_1 \cdots p_k $. Zřejmě
bychom mohli postupně brát prvočísla $ 2, 3, 5, 7 \dots $, dokud by uvedená
podmínka nebyla splněna. Takto bychom však dostali prvočísel zbytečně mnoho. Na
druhou stranu chceme, aby tato prvočísla byla dostatečně malá, abychom
si pro rozumně velké matice vystačili se standardní 32bitovou reprezentací
prvků $ \Zbb / p_i \Zbb $. Co znamená rozumně velká matice, bude zřejmé z 
následujících řádků.

Přijatelný kompromis poskytuje \cite[Lemma 14]{triang}. Autor však tento výsledek
uvádí bez důkazu s odkazem na publikaci, ve které se nám nepodařilo takovéto
tvrzení vůbec najít, a to ani v nějaké obecnější podobě či jako pomocný výsledek
nějakého důkazu. Abychom předešli nejasnostem, dokážeme toto tvrzení v mírně
modifikované podobě pomocí následujícího tvrzení.


\begin{lem}[{\cite[Corollary 3.8]{primes}}] \label{num_primes_src}
Nechť $ \pi(a) = \left\vert \{ p \in \mathbb{P} \vert p \leq a \} \right\vert $. Pak
platí $ 3a / (5 \ln{a}) < \pi(2a) - \pi(a) $ pro všechna $ a \geq 20 \frac{1}{2} $.
\end{lem}

\begin{lem} \label{num_prim}
Buď $ x \geq 2 $ a $ l = 6 + \log_2 \log_2 x $.
Pak existuje nejméně $ \ceil{\frac{2^{l}}{5 (l - 1)}} $ prvočísel $ p $
takových, že $ 2^{l - 1} < p < 2^l $.
\end{lem}
\begin{proof}
Dosazením $ a = 2^{l - 1} $ do lemmatu \ref{num_primes_src} a postupnými úpravami
dostáváme
\begin{align*}
    \pi(2^{l}) - \pi(2^{l - 1}) > \frac{3 \cdot 2^{l - 1}}{5 \ln{2^{l - 1}}}
                                \geq \frac{2^{l}}{5 \log_2{2^{l - 1}}}
                                = \frac{2^{l}}{5 (l - 1)}.
\end{align*}
Použití lemmatu \ref{num_primes_src} je skutečně korektní, neboť
$ l \geq 6 $, z čehož plyne, že $ a \geq 32 $. Z definice funkce $ \pi(a) $ pak
získáme naše tvrzení.
\end{proof}

\begin{dus} \label{num_prim_dus}
Buď $ \eta > 1 $ nějaký odhad a nechť $ l = 6 + \log_2 \log_2 \eta $. 
Pak můžeme najít
$ s = \ceil{\frac{2^{l}}{5 (l - 1)}} $ prvočísel $ \{p_1, \dots, p_s\} $,
která je možno reprezentovat $ l $-bitovým celým číslem, a navíc bude platit
$ \eta < p_1 \cdots p_s $.
\end{dus}
\begin{proof}
Uvažme prvočísla z lemmatu \ref{num_prim} a označme je $ \{p_1, \dots, p_s\} $.
Tato prvočísla můžeme zdola odhadnout $ 2^{l - 1} < p_i $,
z čehož plyne následující výpočet.
\begin{align*}
    p_1 \cdots p_s
        > (2^{l - 1}) ^ s
        \geq 2^{(l - 1) \frac{2^l}{5 (l - 1)}}
        = 2^{\frac{2^{6 + \log_2 \log_2 \eta}}{5}}
        = \eta^{\frac{2^6}{5}} > \eta
\end{align*}
\end{proof}



\begin{pozn}
Poznamenejme, že v praxi pro nějakou konkrétní úlohu můžeme mít k dispozici
podstatně lepší odhad na determinant nebo na prvky v hledaném Smithově normálním
tvaru. Toho můžeme s výhodou využít při převodu z RST do SNF. Původní odhad
jednoduše nahradíme lepším odhadem a dále postupujeme identicky.
\end{pozn}


\section{Omezení velikosti mezivýsledků}
Abychom mohli aplikovat předchozí výsledky na algoritmy pro výpočet Smithova
normálního tvaru, musíme být schopni omezit prvky všech matic, se kterými
budeme v průběhu výpočtu pracovat. Z článku \cite{triang} vyplývá, že pokud
vhodným způsobem modifikujeme algoritmy ze druhé kapitoly, pak jsme schopni
garantovat, že mezivýsledky budou omezeny výrazem
$ \beta = \Vert A \Vert (20 r \log_2{ (r^{1/2} \Vert A \Vert) })^{5/2} (r^{1/2} \Vert A \Vert)^{9 r} $
, viz \cite[Theorem 16]{triang}.
Ačkoliv tento výraz vypadá poněkud komplikovaně, tak logaritmus odhadu
asymptoticky odpovídá logaritmu Hadamardova odhadu na determinant a můžeme psát
$ \log{\beta} = \mathcal{O}(r \log{(r \Vert A \Vert)}) $ \cite[Theorem 16]{triang}.
Poznamenejme, že zmíněné modifikace spočívají vesměs v tom, že pomocí nějakého
význačného prvku redukujeme ostatní prvky v řádku nebo sloupci.

V článku \cite{SNF_Arne} o výpočtu Smithova normálního tvaru z horní trojúhelníkové
matice se autor touto problematikou bohužel nezabývá. Pokusíme
se proto pro procedury ze třetí kapitoly podat odhad vlastní. Budeme však muset
mírně upravit požadavky na vstupní matice. Tyto požadavky jsou obsahem následující
definice.

\begin{defi}
    Řekneme, že matice $ A \in \Zmats $ je \emph{diagonálně dominantní}, jestliže
    splňuje následující podmínky:
    \begin{Cond}
        \item Hlavní $ n \times n $ submatice je horní trojúhelníková, má plnou
            hodnost a prvky na diagonále jsou kladné.
        \item Pro každé $ 1 \leq i \leq n $ a $ i < j \leq m $ platí 
            $ A_{i, i} > A_{i, j} \geq 0 $.
    \end{Cond}
\end{defi}

Pro další práci s odhady budeme ještě potřebovat následující lemma.
\begin{lem} \label{bez_bound}
Nechť $ a, b \in \Zbb $. Pak existují koeficienty
$ s, t $ takové, že platí $ \gcd(a, b) = s a + t b $, $ |s| \leq |b| $ a
$ |t| \leq |a| $.
\end{lem}
\begin{proof}
Bez újmy na obecnosti můžeme předpokládat, že $ \gcd(a, b) = 1 $ a $ 1 < a < b $.
Nechť $ s, t $ jsou koeficienty získané aplikací rozšířeného Euklidova algoritmu
na dvojici $ a, b $. Pak platí $ a s + b t = 1 $. Zavedeme substituci
$ s \leftarrow s - k b $ a $ t \leftarrow t + k a $, kde $ k $ je celé číslo takové, že
$ |t + k a| < a $. Nové koeficienty $ s,t $ budou splňovat stejnou rovnost
jako ty původní, ale navíc bude platit $ |t| < a $. Z toho plynou následující
nerovnosti.
\begin{equation*}
    a |s| = | 1 - bt | \leq 1 + |bt| \leq 1 + |ab| < a(1 + b)
\end{equation*}
Z toho pak plyne, že $ |s| < 1 + b $ a $ |s| \leq b $.
\end{proof}
\begin{pozn}
Lze ukázat, že koeficienty z rozšířeného Euklidova algoritmu budou mít přesně
vlastnosti, které požaduje lemma \ref{bez_bound}.
\end{pozn}



\begin{lem} \label{DDT_Algo}
Mějme matici $ A $ v redukovaném schodovitém tvaru mající plnou hodnost o 
rozměrech $ n \times m $,kde $ n > 0 $.
Pak existuje algoritmus, který převede matici $ A $ na ekvivalentní matici, 
která bude diagonálně dominantní, a všechny mezivýsledky budou omezeny výrazem
$ 2^{n - 1} \Vert A \Vert $.
\end{lem}
\begin{proof}
Mějme matici $ A $ v redukovaném schodovitém tvaru o rozměrech $ n \times m $. 
Pak můžeme přeskupit sloupce tak, aby hlavní $ n \times n $ submatice měla plnou
hodnost, byla horní trojúhelníková a obsahovala všechny pivoty. Uvažme 
následující algoritmus.\\
%
    \begin{algorithm} 
    {
        \textbf{Algoritmus:} Compute\_DDT
    }

    \KwData{
        Matice $ A $ o rozměrech $ k \times m $, jejíž hlavní $ k \times k $ 
        submatice je regulární a horní trojúhelníková.
    }

    \KwResult{
        Ekvivalentní diagonálně dominantní matice.
    }

    \Begin{
        \SetKwFunction{fun}{Compute\_DDT}
        \SetKwProg{myproc}{Function}{}{}
        Redukuj prvky v $ k $-tém řádku pomocí $ k $-tého sloupce.\;
        \If{$ k > 1 $} {
            $ \tilde{A} \leftarrow $ submatice matice $ A $ tvořená prvními 
            $ k - 1 $ řádky.\;
            \fun{$ \tilde{A} $}\;
        }
    }
    \end{algorithm} 

Každý běh uvedeného algoritmu bude jistě konečný a postupně převede všechny 
submatice tvořené posledními $ i $ řádky do diagonálně dominantního tvaru.

Důkaz uvedeného odhadu provedeme indukcí. Nechť $ n = 1 $. V tom případě pouze
redukujeme prvky prvního řádku prvkem $ A_{1,1} $ a odhad bude platit.
Buď $ n > 1 $ a nechť odhad na mezivýsledky algoritmu platí pro matice mající
nejvýše $ n - 1 $ řádků. Z toho, že vstupní matice $ A $ je v redukovaném 
schodovitém tvaru vyplývá, že $ A_{n,n} > A_{i, n} \geq 0 $ pro všechna 
$ i = 1, \dots, n - 1 $. To implikuje, že prvky $ n $-tého řádku můžeme redukovat
tak, že veškeré prvky výsledné matice budou mít velikost nejvýše 
$ \Vert A \Vert + A_{n,n} \frac{\Vert A \Vert} {A_{n,n}} = 2 \Vert A \Vert $.
Nechť $ \tilde{A} $ je matice tvořená prvními $ n - 1 $ řádky výsledné matice.
Pak platí $ \Vert \tilde{A} \Vert \leq 2 \Vert A \Vert $. To společně s
indukčním předpokladem implikuje výsledný odhad 
\begin{align*}
    2^{n - 2} \Vert \tilde{A} \Vert 
        \leq 2^{n - 2} 2 \Vert A \Vert 
        = 2^{n - 1} \Vert A \Vert.
\end{align*}
\qedhere
\end{proof}



\begin{lem} \label{Sloup_elim_GCD_modified}
Buď $ T $ diagonálně dominantní matice splňující požadavky lemmatu \ref{Sloup_elim_GCD}.
Pak můžeme algoritmus lemmatu \ref{Sloup_elim_GCD} modifikovat tak, že všechny
mezivýsledky budou omezeny výrazem 
$ a_{k - 1} + \max \{ a_{k - 2} a_{k - 1}, a_{k - 1} t_k \} $ pro $ k > 2 $,
$ a_{k - 1} + a_{k - 1} t_k $ pro $ k = 2 $
a výsledná matice bude diagonálně dominantní.
\end{lem}
\begin{proof}
Jediná operace inkriminovaného algoritmu, která zvětšuje prvky matice $ T $, je
v $ i $-té iteraci přičtení $ c $-násobku řádku: 
$ \operatorname{row}(T, i) \pluseq c \cdot \operatorname{row}(T, i + 1) $. Po
provedení této operace můžeme $ i $-tý řádek redukovat diagonálním prvkem $ a_i $.

Z Bachova lemmatu \ref{bach} plyne, že $ 0 \leq c < a_i $. 
Nechť nejprve $ i \in \{1, \dots, k - 2 \} $. Pak uvedená nerovnost společně s
tím, že $ T $ je diagonálně dominantní, implikuje $ T_{i, j} < a_i + a_i a_{i+1} $, kde
$ j = 1, \dots, m $. Pro $ i = k - 1 $ bude platit $ T_{i, j} < a_{k-1} + a_{k - 1} t_k $.

Z toho plyne, že všechny mezivýsledky můžeme omezit maximem výrazů
$ \max\limits_{1 \leq i < k - 1}\{ a_i + a_i a_{i+1} \} = a_{k - 2} ( 1 + a_{k - 1} )$ 
a $ a_{k - 1} ( 1 + t_k )$, pokud $ k > 2 $. Následující nerovnost pak dává 
hledané omezení.
\begin{align*}
    \max \{ a_{k - 2} ( 1 + a_{k - 1}),  a_{k - 1} ( 1 + t_k ) \} 
        \leq  a_{k - 1} + \max \{ a_{k - 2} a_{k - 1}, a_{k - 1} t_k \}
\end{align*}
Pro $ k = 2 $ dostáváme omezení $ a_{k - 1} + a_{k - 1} t_k $.

Upravované řádky jsme průběžné redukovali diagonálními prvky, takže výsledná 
matice bude diagonálně dominantní. Korektnost algoritmu zůstane zachována, 
neboť platí $ \gcd(a_i, t_{i} + ct_{i+1}) = \gcd(a_i, t_{i} + ct_{i+1} + k a_i) $,
kde $ k $ je libovolné celé číslo.
\end{proof}




\begin{lem}\label{Sloup_elim_SNF_modified}
Buď $ T $ diagonálně dominantní matice splňující požadavky lemmatu \ref{Sloup_elim_SNF}.
Pak můžeme algoritmus lemmatu \ref{Sloup_elim_SNF} modifikovat tak, že všechny
mezivýsledky budou omezeny výrazem 
$ \max\{ 2 a_1^2 t_k, 3 a_1 a_{k - 1} \} $ pro $ k > 2 $, 
$ 2 a_1^2 t_k $ pro $ k = 2 $
a výsledná matice bude diagonálně dominantní.
\end{lem}
\begin{proof}
V algoritmu lemmatu \ref{Sloup_elim_SNF} transformujeme matici $ T $ vynásobením 
maticí $ V $. Vynásobení bude mít vliv pouze na prvky hlavní submatice 
$ k \times k $. Výslednou submatici můžeme zapsat ve tvaru

\begin{align*}
    \left(
    \begin{array}{ccccc}
        s_1        &     &        &         &                 \\
        tt_2       & a_2 &        &         & t_2 a_1/s_1     \\
        \vdots     &     & \ddots &         & \vdots          \\
        tt_{k - 1} &     &        & a_{k-1} & t_{k-1} a_1/s_1 \\
        tt_k       &     &        &         & t_k a_1/s_1     \\
    \end{array}
    \right)
.
\end{align*}

Prvek na pozici $ [1,1] $ se ze zřejmých důvodů určitě nezvětší. Pokud za $ s, t $
zvolíme koeficienty z lemmatu \ref{bez_bound}, tak bude platit $ |t| \leq a_1 $.
Odhady nejprve stanovíme pro případ, kdy $ k > 2 $.
Pro prvky $ t t_i $ z prvního sloupce matice $ TV $ bude platit
$ |t t_i| \leq a_1 a_i $, protože vstupní matice $ T $ je diagonálně dominantní.
V posledním řádku bude platit $ |t t_k| \leq a_1 t_k $.

A konečně pro prvky $ k $-tého sloupce dostáváme odhady
\begin{align*}
|t_i a_1 / s_1| \leq a_1 a_i \leq \max\limits_{1 < i < k }\{ a_1 a_{i} \} = a_1 a_{k - 1}
\end{align*}
a $ t_k a_1 / s_1 \leq a_1 t_k $.

Nyní přistoupíme k eliminaci prvků v prvním sloupci. Eliminace bude probíhat
přičítáním vhodného násobku prvního řádku k ostatním. Nestačí proto uvažovat 
pouze prvních $ k $ sloupců matice $ T $, neboť přičtení prvního řádku bude
mít vliv na všechny sloupce matice $ T $.

Nejprve se budeme věnovat úpravě řádků $ 2, \dots, k - 1 $. 
Snadno se nahlédne, že můžeme redukovat prvky
$ t t_i $ diagonálními prvky $ a_i $, aniž bychom tím ovlivnili jejich dělitelnost
prvkem $ s_1 $. Přičtením vhodného násobku prvního řádku k řádkům 
$ 2, \dots, k - 1 $ eliminujeme redukované prvky v prvním sloupci. 
Prvky $ i $-tého řádku po provedení této operace můžeme odhadnout
výrazem 
\begin{align*}
    a_i + \frac{a_i}{s_1} a_1
    \leq a_i + a_i a_1
    \leq 2 a_1 a_i
    \leq 2 a_1 a_{k - 1}.
\end{align*}
Nakonec redukujeme řádky $ 2, \dots, k - 1 $ příslušnými diagonálními prvky.

V případě $ k $-tého řádku bude postup mírně odlišný. Nejprve přičteme vhodný 
násobek prvního řádku tak, abychom vynulovali prvek na pozici $ [k, 1] $. 
Podobným způsobem jako v předchozím odstavci dostáváme na prvky $ k $-tého řádku
odhad $ t_k + a_1^2 t_k / s_1 \leq 2 a_1^2 t_k $. Tyto pak redukujeme $ k $-tým 
sloupcem, z čehož vyplývá odhad na řádky $ i \in \{ 2, \dots, k - 1 \} $:
\begin{align*}
    a_i + a_i \frac{\frac{a_1^2 t_k}{s_1} + t_k}{t_k a_1 / s_1} 
        = a_i + a_i (a_1 + s_1 / a_1)
        \leq a_i + a_i (a_1 + 1) 
        \leq 3 a_1 a_i
        \leq 3 a_1 a_{k - 1}.
\end{align*}

Nakonec vezmeme maximum ze všech průběžných odhadů a obdržíme
\begin{align*}
    \max\{ 2 a_1^2 t_k, 3 a_1 a_{k - 1} \},
\end{align*}
pro $ k > 2 $, a pokud $ k = 2 $, tak většina odhadů vypadne a dostaneme výraz
$ 2 a_1^2 t_k $.

Zbývá zajistit, že výsledná matice bude diagonálně dominantní. K tomu stačí 
redukovat prvky v řádcích $ 1, \dots, k - 1 $ diagonálními prvky. Ověříme, zda 
budou splněny podmínky kladené lemmatem \ref{Sloup_elim_SNF} na výslednou matici.
Na splnění podmínek (c1) a (c2) nemá naše modifikace algoritmu žádný vliv.
Podmínka (c3) bude splněna díky stejné argumentaci jako v případě lemmatu
\ref{bez_bound}.

Z lemmatu \ref{Sloup_elim_SNF} plyne, že $ s_1 \vert (t_i a_1/s_1) $ pro
$ i = 2, \dots, k $. Avšak z podmínky (c2) dostáváme, že také $ s_1 \vert a_i $.
Proto $ s_1 \vert (t_i a_1/s_1 + k a_i) $ a podmínka (c4) je splněna. (c5) bude 
splněna triviálně.

\end{proof}

\begin{pozn}
Všimněme si, že pokud pro předchozí lemma \ref{Sloup_elim_SNF_modified} platí
$ k > 2 $, tak můžeme odhad upravit na $ \max\{ a_1 a_2 t_k, 3 a_1 a_{k - 1} \} $.
To je pro naše potřeby výhodnější, neboť tento výraz je shora omezen součinem 
prvků na diagonále. Bohužel si nejsme vědomi způsobu, kterým by bylo možné 
vytvořit podobný odhad pro $ k = 2 $ a nezvýšit tím výpočetní náročnost
algoritmu.
\end{pozn}



\begin{lem} \label{Sloup_elim_modified}
Buď $ T $ diagonálně dominantní matice splňující požadavky věty \ref{Sloup_elim}.
Pak můžeme algoritmus věty \ref{Sloup_elim} modifikovat tak, že všechny
mezivýsledky budou omezeny výrazem $ 3 a_1 \cdots a_{k - 2} a_{k - 1}^2 t_k $ 
pro $ k > 2 $, respektivevýrazem $ 2 a_1^2 t_k $ pro $ k = 2 $ a výsledná matice 
bude diagonálně dominantní.
\end{lem}
\begin{proof}
Pro modifikaci algoritmu věty \ref{Sloup_elim} můžeme použít algoritmy z lemmat
\ref{Sloup_elim_GCD_modified} a \ref{Sloup_elim_SNF_modified}. Jejich výstupem
je vždy diagonálně dominantní matice, takže jejich použití je korektní.

Dále budeme předpokládat, že $ k > 2 $.
Lemma \ref{Sloup_elim_GCD_modified} dává odhad $ a_{k - 2} a_{k - 1} $. 
Následně budeme iterativně aplikovat lemma \ref{Sloup_elim_SNF_modified}.
Nechť $ T_{k,k}^{(i)} $ značí prvek na pozici $ [k, k] $ v $ i $-té iteraci, 
přičemž na začátku bude platit $ T_{k,k}^{(0)} = t_k $. V $ i $-té 
iteraci přiřazujeme $ T_{k,k}^{(i)} = T_{k,k}^{(i - 1)} a_i / s_i $, 
kde $ s_i $ odpovídá prvku v příslušné iteraci, který jsme v lemmatu 
\ref{Sloup_elim_SNF} značili $ s_1 $.
V nejhorším případě bude $ s_i = 1 $ pro $ i = 1, \dots, i $. Proto platí 
$ T_{k,k}^{(i)} \leq t_k a_1 \cdots a_i $. 

Pro $ i $-tou iteraci tak máme odhad 
\begin{align*}
\max\{ a_i^2 T_{k,k}^{(i - 1)}, 3 a_{k - 2} a_{k - 1} \} 
    & \leq \max\{ a_i^2 t_k a_1 \cdots a_{i - 1} , 3 a_{k - 2} a_{k - 1} \} \\
    & \leq \max\{ a_1 \cdots a_{k - 2} a_{k - 1}^2 t_k, 3 a_{k - 2} a_{k - 1} \} \\
    & \leq 3 a_1 \cdots a_{k - 2} a_{k - 1}^2 t_k
\end{align*}

Největší z uvedených odhadů bude zřejmě odhad $ 3 a_1 \cdots a_{k - 2} a_{k - 1}^2 t_k $.
Pro situaci $ k = 2 $ bude situace o něco jednodušší a analogicky můžeme dokázat
odhad $ 2 a_1^2 t_k $.
\end{proof}


\begin{lem} \label{Zero_extra_modified}
Buď $ T $ diagonálně dominantní matice splňující požadavky věty \ref{Zero_extra} 
a nechť $ k > 1 $.
Pak můžeme algoritmus věty \ref{Zero_extra} modifikovat tak, že všechny
mezivýsledky budou omezeny výrazem $ a_k + a_{k - 1} a_k $ 
a navíc transpozice výsledné matice bude diagonálně dominantní.
Pro $ k = 1 $ je tvrzení triviální a mezivýsledky budou omezeny prvkem $ a_1 $.
\end{lem}
\begin{proof}
Nechť $ k > 1 $. V každé iteraci algoritmu věty \ref{Zero_extra} můžeme podle lemmatu
\ref{bez_bound} zvolit koeficienty $ s, t $ tak, že $ |s| \leq |b_{1,j}| \leq a_1$
a $ |t| \leq a_1 $. Po aplikaci transformační matice $ V $ dostáváme matici ve
tvaru
\begin{align*}
TV =
    \left(
    \begin{array}{cccc|ccccccc}
        s_1      &     &        &     & b_{1,1} & \hdots & b_{1,j-1} &                   & b_{1,j+1} & \hdots & b_{1,m-k} \\
        tb_{2,j} & a_2 &        &     & b_{2,1} & \hdots & b_{2,j-1} & b_{2,j} a_1 / s_1 & b_{2,j+1} & \hdots & b_{2,m-k} \\
        \vdots   &     & \ddots &     & \vdots  &        & \vdots    & \vdots            & \vdots    &        & \vdots    \\
        tb_{k,j} &     &        & a_k & b_{k,1} & \hdots & b_{k,j-1} & b_{k,j} a_1 / s_1 & b_{k,j+1} & \hdots & b_{k,m-k} \\
    \end{array}
    \right).
\end{align*}
Jediné prvky, které se mohou transformací zvětšit, jsou ty pod diagonálou v 
prvním sloupci a prvky $ b_{i,j} $ pro $ i = 2,\dots,k $.

Díky tomu, že matice $ T $ je diagonálně dominantní, platí nerovnost
$ |tb_{i,j}| \leq a_1 a_i $ pro $ i = 2,\dots,k $. Také zřejmě platí
$ | b_{i,j} a_1 / s_1 | \leq a_1 a_i $. Následně můžeme všechny prvky redukovat
modulo diagonální prvek ve stejném řádku.

Tento eliminační proces můžeme provést pro všechny prvky $ b_{1, j} $ se stejnými
odhady na pracovní prvky. Jen odhad na prvky v prvním sloupci musíme mírně upravit.
Označme prvky prvního sloupce v průběhu výpočtu $ t_i $. Pak po každé iteraci
eliminačního procesu bude zřejmě platit $ |t_i| \leq a_i $. V každém kroku
algoritmu tak bude platit $ |t_i| \leq a_i + a_1 a_i $, neboť při eliminaci
prvku $ b_{1,j} $ přiřazujeme $ t_i \leftarrow t_i + tb_{i,j} $.

Celkem jsme tedy schopni eliminovat všechny prvky $ b_{1,j} $ tak, že 
mezivýsledky budou omezeny výrazem $ \max\{ a_i + a_1 a_i \} $, kde 
$ i = 2,\dots,k $. Nakonec ještě redukujeme prvky pod diagonálou modulo 
diagonální prvek ve stejném sloupci.

Stejný postup můžeme aplikovat rekurzivně na trailing
$ (k - i + 1) \times (m - i + 1) $ submatici pro $ i = 2,\dots, k $. Tímto 
způsobem dostaneme matici požadovaného tvaru. Velikost mezivýsledků bude 
díky předchozímu omezena výrazem 
$ \max\limits_{1 \leq q < i \leq k}\{ a_i + a_q a_i \} = a_k + a_{k - 1} a_k $.
Uvedená rovnost plyne z vlastností Smithova normálního tvaru. 

Díky tomu, že jsme sloupce v hlavní $ k \times k $ matici průběžně redukovali
modulo diagonální prvek ve stejném sloupci, bude transpozice výsledné matice 
diagonálně dominantní.
\end{proof}

\begin{vet} \label{SNF_Triang_modified}
Buď $ A $ diagonálně dominantní matice splňující požadavky věty \ref{SNF_Triang}.
Označme diagonální prvky matice $ A $ postupně $ a_1, a_2, \dots, a_n $.
Pak můžeme algoritmus věty \ref{SNF_Triang} pro výpočet Smithova normálního 
tvaru z trojúhelníkové matice modifikovat tak, že všechny mezivýsledky budou 
omezeny výrazem $ 3 (a_1 \cdots a_{n - 1})^2 a_n $ pro $ n > 1 $ a $ a_1 $ 
pro $ n = 1 $.
\end{vet}
\begin{proof}
Nechť $ n > 1 $.
Nejprve modifikujeme první fázi algoritmu věty \ref{Sloup_elim} o sloupcové 
eliminaci. Z lemmatu \ref{Sloup_elim_modified} plyne, že stávající proceduru 
můžeme nahradit její vylepšenou verzí, která dává záruky na velikost prvků. 
Nechť $ a_i^{(r)} $ značí $ i $-tý diagonální prvek na začátku $ r $-té 
iterace. Pak platí $ a_i^{(1)} = a_i $. Díky lemmatu \ref{Sloup_elim_modified}
budeme mít v každém kroku odhad na mezivýsledky 
$ 3 a_1^{(r)} \cdots (a_{n - 1}^{(r)})^2 a_n^{(r)} $.
Snadno se nahlédne, že algoritmus z \ref{Sloup_elim_modified} nemění absolutní 
hodnotu součinu diagonálních prvků vstupní matice. Z toho důvodu bude platit
\begin{align*}
    3 a_1^{(r)} \cdots (a_{r - 1}^{(r)})^2 a_r^{(r)}
        \leq 3 (a_1 \cdots a_{r - 1})^2 a_r
\end{align*}
Pro každý krok $ r = 1, \dots, n $ tak budou mezivýsledky omezeny výrazem
$ 3 (a_1 \cdots a_{n - 1})^2 a_n $.

Výsledkem bude ekvivalentní matice
\begin{align*}
A' =
    \left(
    \begin{array}{c|c}
        S' & B
    \end{array}
    \right)
.
\end{align*}
Z lemmatu \ref{Sloup_elim_modified} plyne, že matice $ A' $ bude diagonálně
dominantní.

Ve druhé fázi použijeme algoritmus z lemmatu \ref{Zero_extra_modified}
k eliminaci prvků v submatici $ B $. Nechť $ s_i $ značí diagonální prvky matice 
$ S' $. Pak lemma \ref{Zero_extra_modified} garantuje, že všechny mezivýsledky 
budou omezeny součtem $ s_n + s_{n - 1} s_n $. Avšak z toho, že 
$ a_1 \cdots a_n = s_1 \cdots s_n $, plyne 
$ s_n + s_{n - 1} s_n \leq 2 s_{n - 1} s_n \leq 3 (a_1 \cdots a_{n - 1})^2 a_n $.

Navíc transpozice výsledné $ n \times n $ hlavní submatice bude diagonálně 
dominantní. Díky tomu na ni opět můžeme iterativně aplikovat modifikovaný 
algoritmus sloupcové eliminace s odhadem $ 3 (a_1 \cdots a_{n - 1})^2 a_n $.
Maximum odhadů ze všech tří částí je rovno $ 3 (a_1 \cdots a_{n - 1})^2 a_n $, 
což jsme měli dokázat.

Pokud by platilo $ n = 1 $, tak by bylo nutné aplikovat pouze lemma 
\ref{Zero_extra_modified}, které v tomto případě dává odhad na mezivýsledky
$ a_1 $.
\end{proof}






\section{Paralelizace algoritmů pro výpočet Smithova normálního tvaru}

Na následujících řádcích nejprve obecně shrneme algoritmus, který používáme pro 
výpočet Smithova normálního tvaru. Pak pro jednotlivé kroky algoritmu uvedeme 
omezení na mezivýsledky a nakonec se budeme zabývat omezením bitové délky většiny
mezivýsledků s využitím Čínské zbytkové věty a paralelizací.

\subsubsection{Výpočet Smithova normálního tvaru}

Mějme matici $ A $ tak jako na začátku. S využitím algoritmů 
druhé kapitoly, o jejichž modifikaci jsme mluvili v předchozí sekci, vypočítáme
redukovaný schodovitý tvar matice $ A $. Z výsledné matice odstraníme nulové 
řádky a pomocí algoritmu lemmatu \ref{DDT_Algo} ji převedeme do diagonálně
dominantního tvaru. Nakonec použijeme modifikovaný algoritmus pro výpočet 
Smithova normálního tvaru z věty \ref{SNF_Triang_modified}, čímž získáme hledaný
Smithův normální tvar matice $ A $.


\subsubsection{Omezení mezivýsledků}

V předchozí sekci jsme uvedli, že všechny mezivýsledky při výpočtu redukovaného
schodovitého tvaru můžeme omezit výrazem
\begin{align*}
    \beta = \Vert A \Vert (20 r \log_2{ (r^{1/2} \Vert A \Vert) })^{5/2} (r^{1/2} \Vert A \Vert)^{9 r} ,
\end{align*}
kde $ r $ značí hodnost matice $ A $. Označme výslednou matici $ \tilde{A} $.

Z lemmatu \ref{DDT_Algo} vyplývá, že mezivýsledky při převodu matice $ \tilde{A} $ 
do diagonálně dominantního tvaru jsou vázány výrazem 
$ 2^{r - 1} \Vert \tilde{A} \Vert $, což v nejhorším případě znamená odhad 
$ 2^{r - 1} \beta $.

A konečně mezivýsledky při výpočtu Smithova normálního tvaru budou díky větě
\ref{SNF_Triang_modified} omezeny součinem $ 3 (a_1 \cdots a_{n - 1})^2 a_n $,
kde $ a_i $ jsou diagonální prvky zpracovávané matice. Protože 
Hadamardův odhad omezuje všechny minory matice, dostáváme nerovnost
$ 3 (a_1 \cdots a_{n - 1})^2 a_n < 3 (n^{1/2} \Vert A \Vert)^{2 n} $.


\subsubsection{Výpočet s využitím Čínské zbytkové věty}

V každém ze tří uvedených kroků výpočtu jsme schopni dopředu omezit mezivýsledky
nějakým odhadem $ \gamma $. Avšak všechna tato omezení byla dána na velikost,
tedy absolutní hodnotu mezivýsledků. Proto abychom mohli všechny mezivýsledky 
v daném kroku jednoznačně reprezentovat v okruhu $ \Zbb / \mu \Zbb $, musíme 
zvolit $ \mu $ tak, aby platilo $ \mu > 2 \gamma + 1 $.

Nechť $ \gamma $ značí libovolný z našich odhadů a nechť 
$ l = 6 + \log_2(\log_2(2 \gamma + 1)) $. Pak z důsledku \ref{num_prim_dus} 
vyplývá, že můžeme vybrat $ s = \ceil{\frac{2^{l}}{5 (l - 1)}} $ prvočísel 
$ 2^{l - 1} < p_i < 2^l $ takových, že $ p_1 \cdots p_s > 2 \gamma + 1 $. Zvolme 
$ \mu = p_1 \cdots p_s $. 

Z důsledku \ref{Chin_Rem_Iso} Čínské zbytkové věty vyplývá, že existuje 
isomorfismus 
$ \varphi : \Zbb / \mu \Zbb \rightarrow \Zbb / p_1 \Zbb \times \cdots \Zbb / p_s \Zbb $.
Matici $ A $ proto budeme v průběhu výpočtu ekvivalentně reprezentovat pomocí
$ s $ matic v okruzích $ \Zbb / p_i \Zbb $ a veškeré algebraické operace 
(sčítání, odečítání, násobení) budeme provádět paralelně přímo v těchto okruzích.

Reprezentaci matice $ A $ v průběhu výpočtu v okruhu celých čísel $ \Zbb $ budeme
nazývat standardní reprezentace. Reprezentací v modulárním systému pak budeme 
rozumět reprezentaci v okruhu $ \Zbb / p_1 \Zbb \times \cdots \Zbb / p_s \Zbb $.
Poznamenejme, že díky uvedeným odhadům můžeme matici $ A $ ve standardní 
reprezentaci chápat ekvivalentně jako matici v okruhu $ \Zbb / \mu \Zbb $. 

Pro přechod mezi standardní reprezentací a modulárním systémem budeme používat
zobrazení $ \varphi $ z důsledku \ref{Chin_Rem_Iso}. Pro přechod opačným směrem
můžeme použít algoritmus z Čínské zbytkové věty \ref{Chin_Rem}.
Abychom mohli výše uvedenou reprezentaci v průběhu výpočtu korektně používat, 
musíme identifikovat všechna místa algoritmů, která si nevystačí s algebraickými 
operacemi. 

V \cite[Theorem 16]{triang} autor uvádí, že k tomu, aby byl algoritmus
korektní stačí, abychom s maticí $ B_k $, která označuje právě zpracovávaný 
sloupec v lemmatu \ref{RST_algo_lemma}, pracovali vždy jen ve standardní 
reprezentaci. To znamená, že při inicializaci matice $ B_k $ musíme pomocí věty 
\ref{Chin_Rem} zobrazit příslušné prvky matic v okruzích $ \Zbb / p_i \Zbb $ do 
okruhu $ \Zbb / \mu \Zbb $. Další modifikace nejsou nutné, neboť definovaný 
algoritmus při výpočtu používá dopředu vypočítaný rank profile. Bez něj bychom 
ještě potřebovali rozhodovat o tom, zda v daném sloupci je nebo není pivot, tj. 
jestli jsou příslušné prvky nulové -- samozřejmě se může jednoduše stát, že 
nenulové číslo dá nulový zbytek v $\Zbb / p_i \Zbb$.

Naneštěstí v článku \cite{SNF_Arne} se autor již problematikou počítání v
modulárním systému nezabývá. To ovšem není problém, neboť jsme dokázali vlastní
odhady na mezivýsledky a nyní stačí identifikovat problematická místa algoritmu
pro převod do diagonálně dominantního tvaru \ref{DDT_Algo} a algoritmu pro 
výpočet Smithova normálního tvaru věty \ref{SNF_Triang_modified}.

V prvním případě se jedná pouze o provádění redukcí, kdy potřebujeme vědět, jaký
násobek sloupce je potřeba přičíst, abychom redukovali prvek v jiném sloupci. 
Ke korektnímu výpočtu tohoto násobku je postačující převést redukovaný a 
redukující prvek do standardní reprezenatce, provést dělení se zbytkem a pak 
provést redukci v modulárním systému s výsledným koeficientem.

V případě algoritmu pro výpočet Smithova normálního tvaru \ref{SNF_Triang_modified}
se téměř výhradně jedná o výpočty koeficientů pro řádkové/sloupcové operace
pomocí Bezoutova lemmatu nebo Bachova lemmatu (ty totiž používají
uspořádání $\Zbb$, které nelze promítnout do $\Zbb / p_1 \Zbb \times
\cdots \times \Zbb / p_s \Zbb$). V obou případech je postačující převést
prvky pracovní matice, které vstupují do výpočtu, do standardní reprezentace,
vypočítat hledané koeficienty ve standardní reprezentaci, koeficienty promítnout
zpět do modulárního systému a nakonec v modulárním systému provést příslušnou 
řádkovou/sloupcovou operaci. 
Konkrétně se jedná o lemma \ref{Sloup_elim_GCD} - koeficient $ c $, 
který počítáme pomocí Bachova lemmatu. Lemma \ref{Sloup_elim_SNF} pak používá 
rozšířený  Euklidův algoritmus pro výpočet čísel $ s, t $ a $ s_1 $. 
Analogický výpočet koeficientů $ s, t $ najdeme v lemmatu \ref{extra_cols}. 
Algoritmus věty \ref{SNF_Triang_modified} používá navíc ještě modulární
redukce, se kterými se můžeme vypořádat stejným způsobem, jako v případě 
algoritmu pro výpočet diagonálně dominantního tvaru. 

\begin{pozn}
Po výpočtu redukovaného schodovitého tvaru v praxi není nutné používat pro 
výpočet diagonálně dominantního tvaru odhad $ 2^{r - 1} \beta $, který může být 
zbytečně velký. Namísto toho použijeme odhad $ 2^{r - 1} \Vert \tilde{A} \Vert $.
Navíc pokud pro tento odhad bude potřeba prvočísel stejné bitové délky, nemusíme 
modulární reprezentaci přepočítávat a stačí dále pokračovat pouze s vybranými
prvočísly, jejichž součin bude větší než nový odhad 
$ 2^{r} \Vert \tilde{A} \Vert + 1 $. Analogicky můžeme postupovat na začátku
výpočtu Smithova normálního tvaru z diagonálně dominantního tvaru.
\end{pozn}

Pro ilustraci uvádíme následující příklad, ve kterém se zabýváme tím, kolik bitů 
budeme potřebovat pro reprezentaci prvočísel při výpočtu Smithova
normálního tvaru matice s konkrétními parametry.

\begin{pri}
Předpokládejme, že chceme vypočítat Smithův normální tvar matice o rozměrech
$ 10^4 \times 10^4 $ a největším prvku $ \Vert A \Vert = 2^{31} $. Pro výpočet 
RST nám budou stačit prvočísla, jejichž bitová délka bude 
$ l = 6 + \log_2(\log_2(2 \beta + 1)) < 28 $. Numericky můžeme spočítat, že také
$ 6 + \log_2(\log_2(2^{10^4} (2 \beta + 1) + 1)) < 28 $, takže při převodu na diagonálně
dominantní matici si také vystačíme s čísly o délce 28 bitů.

Konečně pro výpočet SNF z diagonálně dominantní matice máme odhad na bitovou 
délku 
\begin{align*}
    6 + \log_2(\log_2(6 (10^{2} 2^{31})^{2 \cdot 10^4} + 1)) 
        & < 6 + \log_2(\log_2(7 (10^{2} 2^{31})^{2 \cdot 10^4})) \\
        & = 6 + \log_2(2 \cdot 10^4 \log_2(7 (10^{2} 2^{31})))   \\
        & < 26.
\end{align*}
To jsou výsledky pro naše potřeby naprosto postačující. Předpokládáme, 
že matice větších rozměrů již budou nad naše výpočetní možnosti.
\end{pri}

Celkem tedy dostáváme algoritmus pro výpočet Smithova normálního tvaru, který
je schopen provádět většinu výpočtů ve standardní 32bitové aritmetice pro 
matice, jejichž velikost je v rámci našich výpočetních možností. Navíc části
algoritmu, které vyžadují pouze algebraické operace, můžeme provádět
paralelně a využít tak plný potenciál dnešních vícejádrových procesorů.
V místě, kde je potřeba provést nějaké nealgebraické operace (použít dělení se zbytkem),
je nutné pracovat s datovými typy pro reprezentaci libovolně velkého celého
čísla. V jednom okamžiku však takových čísel budeme potřebovat jen velmi málo, 
a proto tyto výpočty nebudou nijak významně zvyšovat paměťovou náročnost.

